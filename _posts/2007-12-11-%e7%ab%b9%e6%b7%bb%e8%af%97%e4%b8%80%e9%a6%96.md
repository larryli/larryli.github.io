---
ID: 584299
post_title: 竹添诗一首
author: 南 靖男
post_date: 2007-12-11 17:41:26
post_excerpt: ""
layout: post
permalink: https://larryli.cn/2007/12/584299
published: true
---
山容若张盖，雨敛夕阳浮。
千尺楚江水，一帆何处舟。
地卑鱼上岸，城破草藏牛。
试问刘郎浦，绣林依旧不。
<!--more-->
六日
　　抵石首县。一二小山蝉联近岸，皆成张盖状。县城在山下，半复于隍，宿莽欲藏牛，盖遇水则然。自入湖地，两岸皆卑，至此距江面殆不盈尺，甚则与水平矣。
　　过宋穴铺，当前望见华容县诸山。江流曲折，舟往如复，山亦乍左乍右，无有定所。冬春水落，不至如此之迂回云。既而夕日浴波，江豚出没于紫澜澎湃之间，状酷肖花猪，但背上负一块肉如骆驼为异耳。
　　泊洪家滩。蚊阵压舟。